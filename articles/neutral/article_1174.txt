1 రాజకీయ పార్టీలకిచ్చే విరాళాల్లో పారదర్శకత కోసం అమల్లోకి తేనున్న ఎలక్టోరల్‌ బాండ్లపై కేంద్ర ప్రభుత్వం స్పష్టతనిచ్చింది 1
2 ఈ బాండ్ల జారీకి సంబంధించిన విధివిధానాల్ని లోక్‌సభలో కేంద్ర ఆర్థిక మంత్రి అరుణ్‌ జైట్లీ మంగళవారం ప్రకటించారు 0
3 విరాళాలిచ్చే దాతలు ఎలక్టోరల్‌ బాండ్లను ఎస్‌బీఐ(స్టేట్‌ బ్యాంక్‌ ఆఫ్‌ ఇండియా నుంచి కొనుగోలు చేయాలని, రాజకీయ పార్టీలు ఆ బాండ్లను ఈసీకి సమర్పించిన బ్యాంకు ఖాతా ద్వారా సొమ్ము చేసుకోవాలని ఆయన వెల్లడించారు 0
4 రాజకీయ పార్టీలకిచ్చే నగదు విరాళాలకు ప్రత్యామ్నాయంగా తీసుకొస్తున్న ఈ ఎలక్టోరల్‌ బాండ్ లు జనవరి, ఏప్రిల్, జూలై, అక్టోబర్‌ నెలల్లో పది రోజుల పాటు ఎంపిక చేసిన ఎస్‌బీఐ శాఖల్లో అందుబాటులో ఉంటాయి 1
5 సాధారణ ఎన్నికలున్న సంవత్సరంలో మాత్రం 30 రోజుల పాటూ బాండ్లను విక్రయిస్తారు 0
6 కొనుగోలు అనంతరం 15 రోజుల పాటు ఇవి చెల్లుబాటు అవుతాయి 0
7 బాండ్లపై విరాళమిచ్చే దాత పేరు ఉండదని, అయితే వాటిని కొనుగోలు చేసే వ్యక్తి లేక కంపెనీ బ్యాంకుకు కేవైసీ(నో యువర్‌ కస్టమర్‌) వివరాలు తప్పనిసరిగా సమర్పించాలని జైట్లీ తెలిపారు 0
8 కేంద్ర ప్రభుత్వం ఎలక్టోరల్‌ బాండ్ల పథకాన్ని ఖరారు చేసిందని వెల్లడించారు 0
