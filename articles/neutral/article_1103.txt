1 హైదరాబాద్‌, న్యూస్‌టుడే: ప్రకృతి వైపరిత్యాలు, గిట్టుబాటు ధర తదితర కారణాలతో రైతులు నష్టపోకుండా వ్యవసాయాన్ని లాభసాటిగా మార్చేందుకు రూ.4వేల కోట్లతో కార్ఫస్‌ఫండ్‌ ఏర్పాటు చేసే అంశాన్ని మేనిఫెస్టోలో చేర్చేందుకు పరిశీలిస్తున్నామని కాంగ్రెస్‌ మేనిఫెస్టో కమిటీ ఛైర్మన్‌ దామోదర రాజనరసింహ తెలిపారు 1
2 గురువారం ఆయన గాంధీభవన్‌లో మాట్లాడుతూ..వివిధ అంశాలపై అధ్యయనానికి ఏర్పాటు చేసిన ఉపకమిటీలు జిల్లాల్లో పర్యటిస్తున్నాయని తెలిపారు 0
3 అసంఘటిత రంగ కార్మికుల కోసం ప్రత్యేక సంక్షేమ మండలి ఏర్పాటు చేస్తామని చెప్పారు 0
4 రెడ్డి కార్పొరేషన్‌ ఏర్పాటు చేసి కార్పస్‌ఫండ్‌ ఇవ్వాలని తెలంగాణ రెడ్డి సంఘాల ఐక్యవేదిక విజ్ఞప్తి చేసిందన్నారు 0
5 ఉద్యోగులకు సకాలంలో పీఆర్సీ ఏర్పాటు, ఐఆర్‌పై అధ్యయనం జరుగుతుందని, దీనిపై సానుకూల నిర్ణయం తీసుకుంటామని చెప్పారు 1
6 అగ్రవర్ణ పేదలకు రిజర్వేషన్లు కల్పించే అంశాన్ని మేనిఫెస్టోలో చేర్చాలని ఈబీసీ సంక్షేమ సంఘం కేంద్ర కమిటీ అధ్యక్షులు వల్లపురెడ్డి రవిందర్‌రెడ్డి వినతిపత్రం అందచేశారని, దీనిపై చర్చించి నిర్ణయం తీసుకుంటామని చెప్పారు 0
7 ఒప్పంద, పొరుగు సేవల కింద పనిచేస్తున్న వారు తమ ఉద్యోగాలను క్రమబద్ధీకరించాలని కోరుతున్నారని, సాధ్యాసాధ్యాలపై అధ్యయనం చేస్తామన్నారు 0
8 కమిటీ కో-ఛైర్మన్‌ కోమటిరెడ్డి వెంకటరెడ్డి మాట్లాడుతూ..యువతకు ఉద్యోగ, ఉపాధి అవకాశాలు కల్పించేందుకు మండలస్థాయిలో నైపుణ్యాభివృద్ధి కేంద్రాల ఏర్పాటు చేసే అంశాన్ని మేనిఫెస్టోలో చేర్చే అంశాన్ని తీవ్రంగా పరిశీలిస్తున్నామని చెప్పారు 0
