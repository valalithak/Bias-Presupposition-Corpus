1 సంక్షేమ పథకాలు, భూదస్త్రాల ప్రక్షాళన, ఇతర సర్వేలు, కార్యక్రమాల్లో కీలకంగా పనిచేస్తున్న ప్రభుత్వోద్యోగుల పట్ల తెరాస సర్కారు నిర్లక్ష్యం వహిస్తోందని భాజపా శాసనసభాపక్ష నేత కిషన్‌రెడ్డి విమర్శించారు 0
2 ఆదివారం ఆయన అసెంబ్లీ మీడియా పాయింట్‌లో మాట్లాడుతూ..తెలంగాణ రాష్ట్రం ఏర్పాటై నాలుగేళ్లయినా 11వ పీఆర్‌సీని ప్రభుత్వం ఇంకా ఎందుకు ఏర్పాటు చేయలేదని ప్రశ్నించారు 0
3 ఏడేళ్లుగా బదిలీలు చేయకపోవడం వల్ల ఉద్యోగులు తీవ్ర ఇబ్బందులు పడుతున్నారన్నారు 0
4 ప్రగతి భవన్‌కు వెళ్లి పైౖరవీలు చేసుకున్న వారికే బదిలీలు జరుగుతున్నాయని ఆరోపించారు 0
5 వచ్చే ఏడాది ఎన్నికలు జరగనున్న నేపథ్యంలో తక్షణమే బదిలీల ప్రక్రియ పూర్తిచేయాలని డిమాండ్‌ చేశారు 0
6 ఉద్యమ సమయంలో ఎగ్జిబిషన్‌ గ్రౌండ్‌లో జరిగిన జర్నలిస్టుల సభకు హాజరైన కేసీఆర్‌..రాష్ట్రం ఏర్పడ్డాక వారు కోరుకున్న చోట ఇళ్లు కట్టిస్తామని ఇచ్చిన హామీని ఇప్పటికీ నెరవేర్చలేదని విమర్శించారు 0
7 ప్రస్తుతం ఆంధ్రప్రదేశ్‌లో పనిచేస్తున్న 1,200 మంది తెలంగాణ ఉద్యోగులు తీవ్ర ఇబ్బందులు పడుతున్నారని, గత విడత శాసనసభ సమావేశాల్లో ఈ విషయాన్ని ప్రస్తావించానన్నారు 0
8 వారిని స్వరాష్ట్రానికి తీసుకురావాలని హోం మంత్రి, ప్రభుత్వ ప్రధానకార్యదర్శికి గతంలో విన్నవించామని చెప్పారు 0
9 నెలరోజుల్లో పరిష్కరిస్తామన్న వారు ఇప్పటిదాకా ఎటువంటి చర్యలు చేపట్టలేదని ప్రశ్నించారు. 0
