1 ఆర్‌బీఐ, సీబీఐ, ఎన్నికల కమిషన్‌, సుప్రీంకోర్టు, నీతిఆయోగ్‌ లాంటి నిర్ణయాత్మక సంస్థలన్నీ ప్రధాని మోదీ చేతుల్లో కీలుబొమ్మలుగా మారాయని సీపీఐ జాతీయ కార్యదర్శి కె.నారాయణ విమర్శించారు 0
2 హైదరాబాద్‌లోని పార్టీ కార్యాలయంలో సీపీఐ రాష్ట్ర సమితి సమావేశాలు సోమవారం మొదలయ్యాయి 0
3 రెండ్రోజులపాటు సాగే సమావేశాలను నారాయణ ప్రారంభించి మాట్లాడారు 0
4 లౌకిక పార్లమెంట్‌, ప్రజాస్వామ్య వ్యవస్థకు ప్రమాదకారిగా మారిన భాజపా ప్రభుత్వానికి వ్యతిరేకంగా పోరాటాలు ఉద్ధృతం చేయాలన్నారు 0
5 ఇందుకోసం లౌకిక, ప్రజాస్వామ్య, వామపక్ష శక్తులు ప్రత్యామ్నాయ వేదిక ఏర్పాటు చేయాలని పిలుపునిచ్చారు 0
6 సమావేశాల్లో అకాల వర్షాలు, వడగండ్లకు నష్టపోయిన రైతులకు పరిహారం, పిడుగుల వల్ల మరణించిన వారి కుటుంబాలకు రూ.10 లక్షల ఎక్స్‌గ్రేషియా, తడిసిన ధాన్యాన్ని కొనుగోలు చేయాలని తొలి తీర్మానాన్ని ఆమోదించారు 0
7 రాష్ట్రవ్యాప్తంగా తాగునీటి ఎద్దడి నివారణకు రూ.1000 కోట్లు కేటాయించాలని డిమాండ్‌ చేస్తూ చేసిన మరో తీర్మానాన్ని కౌన్సిల్‌ ఆమోదించింది.సీపీఐ రాష్ట్ర కార్యదర్శి చాడ వెంకటరెడ్డి, సహాయ కార్యదర్శి పల్లా వెంకటరెడ్డి, జిల్లాల కార్యదర్శులు పాల్గొన్నారు 0
8 రంగారెడ్డి జిల్లా గండిపేట మండలం పుప్పాలగూడలో భూమిని అక్రమంగా రిజిస్ట్రేషన్‌ చేయడంపై సీనియర్‌ ఐఏఎస్‌తో విచారణ చేయించాలని చాడ డిమాండ్‌ చేశారు. 0
