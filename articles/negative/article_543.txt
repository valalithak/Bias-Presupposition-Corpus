1 తెలంగాణ, కేంద్ర ప్రభుత్వ పరిధిలోని సింగరేణి అనుబంధ సంస్థ ఏపీ హెవీ మిషనరీ, ఇంజినీరింగ్‌ లిమిటెడ్‌ (ఆప్మెల్‌)ను స్వాధీనం చేసుకోవాలనే ఆంధ్రప్రదేశ్‌ ప్రభుత్వ ఎత్తుగడను గట్టిగా తిప్పికొట్టాలని ముఖ్యమంత్రి కేసీఆర్‌ అధికారులను ఆదేశించారు 0
2 విభజన చట్టాన్ని తప్పుగా అన్వయించి అత్యంత విలువైన ఆస్తులున్న ఆప్మెల్‌ను తమ వశం చేసుకోవాలని ఏపీ ప్రభుత్వం ప్రయత్నించడం దారుణమని పేర్కొన్నారు 0
3 తెలంగాణ ప్రభుత్వానికి, కేంద్రానికి సింగరేణిలో ప్రధాన వాటా ఉన్నందున ఆప్మెల్‌పై ఈ రెండింటికే పూర్తిగా హక్కు ఉంటుందని చెప్పారు 0
4 తెలంగాణకు, కేంద్రానికి నష్టం కలిగిస్తూ, ఏపీ ప్రభుత్వానికి లాభం చేకూర్చేలా షీలాభిడే కమిటీ నివేదిక ఇవ్వడాన్ని సీఎం తీవ్రంగా ఖండించారు 0
5 దీనిపై కేంద్ర ప్రభుత్వానికి లేఖ రాయాలని ప్రభుత్వ ప్రధాన కార్యదర్శి ఎస్‌కే జోషిని ఆదేశించారు 0
6 ఆప్మెల్‌ సంస్థను ఏపీకి అప్పగిస్తూ షీలాభిడే కమిటీ ఇచ్చిన నివేదికపై సోమవారం సీఎం ఫోన్‌లో సీఎస్‌, సింగరేణి సీఎండీ తదితరులతో మాట్లాడారు 0
7 షీలాభిడే కమిటీ ఏపీకి అనుకూలంగా వ్యవహరిస్తూ, తొమ్మిదో షెడ్యూలు సంస్థల విభజనలో తెలంగాణకు అన్ని విధాల అన్యాయం చేసిందని, తాజాగా ఆప్మెల్‌ నివేదికతో ఇది రుజువైందని సీఎం అసంతృప్తి వ్యక్తం చేసినట్లు తెలిసింది 0
8 ఏపీ ప్రభుత్వం సైతం విభజన చట్టానికి విరుద్ధంగా వ్యవహరించడాన్ని ఆయన తప్పుబట్టారు 0
9 ఏ రకంగా చూసిన ఆప్మెల్‌ తెలంగాణకే దక్కాలని, షీలాభిడే కమిటీ నిర్ణయాలను సమీక్షించాలని, దీనిపై కేంద్రానికి ఫిర్యాదు చేయాలని, వెంటనే దిల్లీకి వెళ్లి దీనిని వివరించాలని, రెండు రాష్ట్రాల సీఎస్‌ల సమావేశం ఏర్పాటు చేసి ఈ అంశం ప్రత్యేకంగా చర్చించాలని ఆయన సూచించారు. 0
