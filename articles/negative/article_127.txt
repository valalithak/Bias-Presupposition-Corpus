1 రానున్న ఎన్నికల్లో అధికార టీఆర్‌ఎస్‌ను ప్రజలు ఇంటికి పంపడం ఖాయమని, కేసీఆర్‌ అండ్‌ కోకు బుద్ధి చెప్పే సమయం ఆసన్నమైందని టీపీసీసీ అధ్యక్షుడు ఉత్తమ్‌కుమార్‌రెడ్డి జోస్యం చెప్పారు 0
2 కేసీఆర్‌ మోసాలను రాష్ట్ర ప్రజలు గమనించారని, వచ్చే ఎన్నికల్లో విజయం సాధించి రాష్ట్రంలో కాంగ్రెస్‌ అధికారంలోకి రావడం తథ్యమని ధీమా వ్యక్తం చేశారు 0
3 టీపీసీసీ ఆధ్వర్యంలో రాష్ట్రవ్యాప్తంగా చేపట్టిన ‘కాంగ్రెస్‌ ప్రజా చైతన్య యాత్ర’సోమవారం రంగారెడ్డి జిల్లా చేవెళ్ల నుంచి ప్రారంభమైంది 0
4 చేవెళ్ల, వికారాబాద్‌లలో జరిగిన బహిరంగ సభల్లో ఉత్తమ్‌ మాట్లాడుతూ, దశాబ్ద కాలంగా ప్రతి చోటా, ప్రతి ఎన్నికల్లో చెప్పిన ఏ మాటనూ, ఏ హామీనీ అమలు చేయని ఘనత రాష్ట్ర ముఖ్యమంత్రి కేసీఆర్‌కు దక్కుతుందని ఎద్దేవా చేశారు 0
5 ఇంటికో ఉద్యోగం ఇస్తామని చెప్పిన కేసీఆర్‌ కనీసం ఊరికో ఉద్యోగం కూడా ఇవ్వలేదని, తన కుటుంబంలో నాలుగు ఉద్యోగాలు తీసుకుని, ఇప్పుడు ఇంకో ఉద్యోగం తీసుకునేందుకు సిద్ధమవుతున్నారని విమర్శించారు. 0
