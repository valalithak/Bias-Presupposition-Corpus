1  ‘అయ్యా. 0
2 చంద్రబాబూ. 0
3 ప్రత్యేక హోదాను ఢిల్లీ వీధుల్లో తాకట్టు పెట్టమని ఏ ప్రజలు చెప్పారు? హోదాకు బదులు ప్యాకేజీ తీసుకోండని మీకు ప్రజలు చెప్పారా? తమ ఆత్మగౌరవాన్ని ఢిల్లీ వీధుల్లో అమ్మేయండని వారు చెప్పారా? అవినీతి సొమ్ముతో అడ్డగోలుగా ప్రతిపక్ష ఎమ్మెల్యేలను కొనమని, ఆడియో వీడియో టేపులతో దొరికిపొమ్మని ప్రజలే చెప్పారా? ఇన్ని తప్పుడు పనులు చేసిన మిమ్మల్ని ప్రశ్నిస్తే రాష్ట్రమే బలహీనపడుతుందంటారా?’అని ప్రతిపక్ష నేత వైఎస్‌ జగన్‌మోహన్‌ రెడ్డి నిప్పులు చెరిగారు 0
4 ప్రజా సంకల్ప యాత్రలో భాగంగా 119వ రోజు శనివారం గుంటూరు జిల్లా నరసరావుపేట బహిరంగ సభలో ఆయన ప్రసంగించారు 0
5 చంద్రబాబు నాలుగేళ్ల పాలనలో చోటుచేసుకున్న అవినీతిని తూర్పారబట్టారు 0
6 అక్రమాలను కప్పిపుచ్చుకునేందుకు చంద్రబాబు సాగిస్తున్న నాటకాలను ఆయన ప్రజలకు పూసగుచ్చినట్టు వివరించారు 0
7 చేయాల్సిందంతా చేసి ప్రజల కోసమే చేశానని చెప్పడం దారుణం అన్నారు 0
8 ఈ సభలో జగన్‌ ఇంకా ఏం మాట్లాడారంటే. 0
9 పేదల ఉన్నత చదువు బాధ్యత నాది ‘ప్రతి పేదవాడి ముఖంలో చిరునవ్వు చూడాలన్నదే నా ఆశయం 0
10 అందుకే నవరత్నాలు ప్రకటించాను 0
11 మన ప్రభుత్వం అధికారంలోకి రాగానే ప్రతీ పేద విద్యార్థిని ఉన్నత చదువులు చదివించాలన్నదే నా కోరిక 0
12 మనమిప్పుడు మన పిల్లలను ఇంజనీర్లు, డాక్టర్లు. 0
13 పెద్ద పెద్ద చదువులు చదివించే స్థితిలో ఉన్నామా? ఇంజనీరింగ్‌ చదవాలంటే ఫీజులు లక్షల్లో ఉన్నాయి 0
14 ప్రభుత్వం మాత్రం ముష్టి వేసినట్లు రూ.35 వేలు ఇస్తోంది 0
15 చంద్రబాబు ఎన్నికలు వచ్చినప్పుడే బీసీలపై ప్రేమ అంటాడు 0
16 బీసీలపై నిజమైన ప్రేమ చూపిందెవరైనా ఉన్నారా అంటే అది నాన్నగారే 0
17 ఆయన ఎప్పుడూ ఒకటి చెబుతుండేవారు 0
18 పేదవాడు అప్పులపాలయ్యేది వైద్యం, పిల్లలను చదివించుకునేందుకే అని 0
19 ఈ పరిస్థితి మార్చాలని ఆయన చిత్తశుద్ధిగా పనిచేశారు 0
20 పేదవాడు తన పిల్లలను పెద్ద పెద్ద చదువులు చదివించేందుకు అప్పులపాలవ్వకుండా తోడుగా ఉన్నారు 0
21 ఆ మహానేత చనిపోవడంతో మళ్లీ కష్టాలు వచ్చాయి 0
22 పేదల కోసం నాన్నగారు ఒక్క అడుగు ముందుకు వేస్తే ఆయన కొడుకుగా నేను రెండు అడుగులు ముందుకు వేస్తాను 0
23 మీ పిల్లలను ఏం చదివిస్తారో మీ ఇష్టం 0
24 ఎన్ని లక్షలు ఖర్చైనా నేను భరిస్తాను 0
25 ఫీజులు కాకుండా వారు హాస్టల్‌లో ఉండేందుకు అయ్యే ఖర్చుల కోసం ప్రతి పిల్లాడికి ఏడాదికి రూ.20 వేలు ఇస్తాను 0
26 ఏ పేదవాడి పిల్లలైనా ఉన్నత చదువులు చదవాలంటే పునాదులు చిన్నతనం నుంచే పడాలి 0
27 అందుకే బిడ్డలను బడికి పంపిన ప్రతి తల్లికీ ఏడాదికి రూ.15 వేలు ఇస్తాం 0
28 అబద్ధాలు చెప్పేవారిని, మోసాలు చేసే వారిని బంగాళాఖాతంలో కలిపే పరిస్థితి తీసుకురావాలి 0
29 అప్పుడే ఈ చెడిపోయిన రాజకీయ వ్యవస్థలో విశ్వసనీయత, నిజాయితీ అనే పదాలకు అర్థం వస్తుంది 0
30 చెడిపోయిన రాజకీయ వ్యవస్థను మార్చేందుకు బయలుదేరిన మీ బిడ్డను ఆశీర్వదించాలని, తోడుగా ఉండాలని కోరుతున్నాను’అని జగన్‌ అన్నారు 0
31 మోసం చేయండని ఎవరు చెప్పారు? తప్పుడు పనులు, మోసాలు, అన్యాయం చేయండని ఏ ప్రజలు చెప్పారు? ప్రత్యేక హోదాను ఢిల్లీ వీధుల్లో తాకట్టు పెట్టి. 0
32 హోదాకు బదులు అడ్డగోలు, అన్యాయమైన ప్యాకేజీ తీసుకోమని ఏ ప్రజలు చెప్పారు? తెలుగు వారి ఆత్మగౌరవాన్ని అమ్మేయండని ఏ ప్రజలు చెప్పారు? కేంద్రం కట్టాల్సిన పోలవరం ప్రాజెక్టును కమీషన్ల కోసం నీ చేతుల్లోకి తీసుకోమని ప్రజలే చెప్పారా? ఇరిగేషన్‌ ప్రాజెక్టుల్లో అంచనాలు పెంచి లంచాలు తీసుకోండని కూడా ప్రజలే చెప్పారా? ఇసుక, మట్టి, మద్యం, బొగ్గు. 0
33 కరెంటు కొనుగోళ్లు, రాజధాని భూములు, గుడి భూములను మేయండని ఏ ప్రజలు చెప్పారు? 23 మంది ప్రతిపక్ష పార్టీ ఎమ్మెల్యేలు ఒక్కొక్కరికి రూ.30 కోట్లిచ్చి సంతలో పశువుల్లా కొనమని ప్రజలు చెప్పారా? రుణమాఫీ పేరుతో రైతులు, పొదుపు మహిళలను దారుణంగా మోసం చేయండని ప్రజలు చెప్పారా? ఉద్యోగం, ఉపాధి చూపకపోతే రూ.2 వేలు నిరుద్యోగ భృతి ఇస్తానని చెప్పి ఎగ్గొట్టండని ప్రజలే చెప్పారా? ఫీజు రీయింబర్స్‌మెంట్, ఆరోగ్యశ్రీ పథకాలను పూర్తిగా నీరుగార్చండని, బెల్టు షాపులు తొలగించ వద్దని, మద్యాన్ని ఏరులై పారించమని కూడా ప్రజలే చెప్పారా? రేషన్‌ షాపుల్లో బియ్యం తప్ప ఏమీ ఇవ్వద్దని, కరెంటు చార్జీలు పెంచి బాదండని ప్రజలే చెప్పారా? ఎక్కడా లేని విధంగా పెట్రోల్, డీజిల్‌ మీద లీటర్‌కు రూ.7 భారం వేయండని, పండుగ రోజుల్లో ఆర్టీసీ బస్సుల్లో బ్లాక్‌ టికెట్లు అమ్మమని ఏ ప్రజలు చెప్పారు? రైతులకు గిట్టుబాటు ధర కల్పించవద్దని కూడా ప్రజలే చెప్పారా? ఇన్ని తప్పుడు పనులు చేసిన ఈ పెద్దమనిషిని ఎవరూ ప్రశ్నించకూడదట 0
34 ఈయన్ను బలహీన పరిస్తే రాష్ట్రమే బలహీనపడుతుందట! ఆ కథలో దొంగ. 0
35 చంద్రబాబు ఒక్కటే అనగనగా ఒక దొంగ ఉండేవాడట 0
36 ఆ దొంగ నిత్యం తప్పుడు పనులు చేసేవాడట 0
37 ఒక రోజు తప్పుడు పని చేస్తూ అడ్డగోలుగా దొరికిపోయాడట 0
38 ప్రజలు, వ్యవస్థలు ఆ దొంగను ప్రశ్నించాయట 0
39 అప్పుడు ఆ దొంగ ‘నన్ను అరెస్టు చేస్తే పోయేది మన ఊరి పరువే. 0
40 మన ఊరిని బలహీన పరచినట్లే’అన్నాడట 0
41 ఈ మధ్య చంద్రబాబు ఇదే విధంగా అన్నాడు 0
42 ఆయన్ను బలహీనపరిస్తే రాష్ట్రం బలహీనమవుతుందట 0
43 తెలుగు ప్రజలు బలహీనపడతారట 0
44 చంద్రబాబు తప్పు చేసినప్పటికీ, ఆ కథలో దొంగలాగే. 0
45 తనను ఎవరూ దండించకూడదని అన్యాయంగా మాట్లాడుతున్నాడు 0
46 మన రాష్ట్రంలో వ్యాపారం చేసే వారు జీఎస్టీతోపాటు అదనంగా టీఎస్టీ చెల్లించాల్సి వస్తోంది 0
47 టీఎస్టీ అంటే తెలుగుదేశం సర్వీస్‌ ట్యాక్స్‌ 0
48 జన్మభూమి కమిటీల నుంచి ప్రాజెక్టుల దాకా ఏది జరగాలన్నా కూడా టీఎస్టీ కడితే తప్ప ముందడుగు వేయలేని పరిస్థితి 0
49 ఈ (నరసరావుపేట) నియోజకవర్గంలో అయితే జీఎస్టీ, టీఎస్టీ కాకుండా కేఎస్టీ అని ఇంకో ట్యాక్స్‌ కూడా ఉంది 0
50 రైల్వే కాంట్రాక్టర్ల దగ్గర నుంచి రైతుల భూములు కొట్టేసేదాకా. 0
51 అన్నీ ట్యాక్స్‌లే 0
52 విద్యుత్‌ కాంట్రాక్టర్లు, కోటప్పకొండ కాంట్రాక్టర్లు. 0
53 ఇలా అందరు కాంట్రాక్టర్లు కమీషన్‌లు ఇవ్వందే పనులు జరగని పరిస్థితి 0
54 అపార్టుమెంట్లు కట్టాలన్నా కేఎస్టీ కట్టాల్సిందే 0
55 మద్యం షాపుల నుంచి ఆటోలు, తోపుడుబండ్ల వరకు. 0
56 కొత్త సినిమా రిలీజ్‌ అయినా కేఎస్టీ కట్టాల్సిన పరిస్థితి. 0
