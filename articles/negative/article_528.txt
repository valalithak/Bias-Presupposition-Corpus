1 అక్రమ ఇసుక రవాణాను అరికట్టడానికి ప్రభుత్వం తక్షణం చర్యలు చేపట్టాలని కాంగ్రెస్‌ నేత, ఎమ్మెల్యే ఎ.రేవంత్‌రెడ్డి ప్రభుత్వాన్ని డిమాండ్‌ చేశారు 0
2 ఇసుక దోపిడి యథేచ్ఛగా జరుగుతుందని, అమాయకులు ప్రాణాలు పోగొట్టుకుంటున్నారని ప్రతిపక్ష పార్టీగా కాంగ్రెస్‌ ఎన్నిసార్లు చెప్పినా పట్టించుకోలేదని.. 0
3 ఇప్పుడు ఆరోపణలకు బలం చేకూరుస్తూ మీడియా ఆధారాలతో సహా బయట పెట్టిందన్నారు 0
4 దీనిపై ప్రభుత్వం ఇప్పటికైనా స్పందించి నివారణ చర్యలు చేపట్టాలన్నారు 0
5 ఈ మేరకు రాష్ట్ర గనులశాఖ మంత్రి కేటీఆర్‌కు రేవంత్‌రెడ్డి శనివారం బహిరంగ లేఖ రాశారు 0
6 ఇసుక అక్రమ రవాణాకు పాల్పడుతున్న వారిపై పీడీ యాక్టు కింద కేసులు నమోదు చేయాలని, పట్టుబడిన వాహనాలను ప్రభుత్వం స్వాధీనం చేసుకోవాలన్నారు 0
7 ప్రతి ఇసుక రీచ్‌ వద్ద నిరంతరం పని చేసే సీసీ కెమెరా వ్యవస్థను ఏర్పాటు చేయడంతోపాటు జిల్లా కేంద్రాల్లో కమాండ్‌ కంట్రొల్‌ కేంద్రాలు ఏర్పాటు చేసి పర్యవేక్షించాలన్నారు 0
8 ఇసుక లారీల కారణంగా మరణించిన వారి కుటుంబాలకు రూ.10లక్షల పరిహారాన్ని ప్రభుత్వమే చెల్లించాలని రేవంత్‌రెడ్డి లేఖలో డిమాండ్‌ చేశారు 0
9 ప్రభుత్వం పట్టించుకోకపోతే ఇసుక అక్రమ రవాణాను అడ్డుకోవడానికి ప్రజా ఆందోళన చేపట్టేందుకు కాంగ్రెస్‌ పార్టీ సిద్దంగా ఉందని హెచ్చరించారు. 0
