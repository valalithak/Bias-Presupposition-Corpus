1 ప్రధానమంత్రి ఆవాస్‌ యోజన పథకం కింద నిర్మించే ఇళ్ల విషయంలో భారీగా అవకతవకలు చోటుచేసుకుంటున్నాయని భాజపా జాతీయ అధికార ప్రతినిధి, రాజ్యసభ సభ్యుడు జీవీఎల్‌ నరసింహారావు ఆరోపించారు 0
2 విజయవాడలో సోమవారం ఆయన విలేకర్లతో మాట్లాడుతూ ‘‘ఈ పథకం కింద తొలివిడతలో 7.42 లక్షల ఇళ్ల నిర్మాణానికి రూ.3,202 కోట్ల నిధులను కేంద్రం విడుదల చేయగా ఇప్పటివరకు రాష్ట్ర ప్రభుత్వం రూ.1,072 కోట్లు మాత్రమే వ్యయం చేసింది 0
3 మిగిలిన 2 వేల కోట్లరూపాయలను దేనికి మళ్లించారు? చదరపు అడుగు నిర్మాణానికి రూ.1,100 అవుతుండగా రూ.2,400 ఖర్చు చేయాల్సిన అవసరం ఏమిటి? కేంద్రం దీనిపై వివరణ కోరుతూ రాష్ట్రానికి లేఖ రాసే అవకాశం ఉంది 0
4 పచ్చ చొక్కాల వారికి మాత్రమే ఇళ్లను కేటాయిస్తున్నారు 0
5 పేదలు అడిగితే రూ.30వేల నుంచి లక్ష రూపాయల వరకు ముడుపులు తీసుకుంటున్నారు 0
6 పోలవరం ప్రాజెక్టు నిర్మాణానికి సంబంధించి ఒక రూపాయి కూడా కేంద్రం వద్ద పెండింగులో లేదు 0
7 కడపలో ఉక్కు కర్మాగారానికి సంబంధించి ముఖ్యమంత్రి చంద్రబాబే మోకాలడ్డుతున్నారు 0
8 మురుగునీటి వ్యవస్థను చక్కదిద్దేందుకు రూ.1000 కోట్లు ఇస్తే ఇప్పటివరకు రూ.230 కోట్లను మాత్రమే వెచ్చింది 0
9 ఇళ్ల నిర్మాణాల్లో అవకతవకలపై రాష్ట్ర ప్రభుత్వం వెంటనే స్పందించాలి’’ నరసింహారావు డిమాండ్‌ చేశారు. 0
