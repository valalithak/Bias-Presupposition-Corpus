1 తెలంగాణ రాష్ట్రంలో ఈ నెల 25,26 తేదీల్లో మండల రైతు సమన్వయ సమితిల ప్రాంతీయ సదస్సులు నిర్వహించాలని రాష్ట్ర ముఖ్యమంత్రి కేసీఆర్‌ నిర్ణయించారు 0
2 వ్యవసాయాన్ని లాభసాటిగా చేసేందుకు ప్రభుత్వం తీసుకుంటున్న చర్యలను రైతులకు చేర్చే విషయంలో రైతు సమన్వయ సమితిలు కీలక పాత్ర పోషించాలని ఆయన సూచించారు 0
3 ఈనెల 25న హైదరాబాద్‌లోని వ్యవసాయ విశ్వ విద్యాలయంలో, 26న కరీంనగర్ అంబేడ్కర్ స్టేడియంలో ప్రాంతీయ సదస్సులు నిర్వహిస్తామని వెల్లడించారు 0
4 ప్రగతి భవన్ లో ఆదివారం వ్యవసాయ శాఖపై ముఖ్యమంత్రి కేసీఆర్ సమీక్ష నిర్వహించారు 0
5 ఈ బడ్జెట్‌లో వ్యవసాయానికి ప్రత్యేక బడ్జెట్ ప్రవేశపెట్టాలని నిర్ణయించినందున ఇందుకు సంబంధించిన ముసాయిదా తయారు చేయాలని అధికారులను ఆదేశించారు 0
6 పంట పెట్టుబడి మద్దతు పథకానికి సంబంధించిన ఆర్థిక సాయాన్ని చెక్కు రూపంలో రెండు విడతలుగా అందించనున్నట్లు  వెల్లడించారు 0
7 వ్యవసాయంలో యాంత్రీకరణను ప్రోత్సహించేందుకు సబ్సిడీపై నాట్లు వేసే యంత్రాలు అందివ్వాలని యోచిస్తున్నట్లు ఈ సందర్భంగా ముఖ్యమంత్రి తెలిపారు 0
8 అన్ని జిల్లాలకు ప్రాతినిధ్యం కల్పిస్తూ, వ్యవసాయ రంగాభివృద్ధి కోసం కృషి చేస్తున్న నిపుణులు, శాస్త్రవేత్తలతో కూడిన రాష్ట్ర స్థాయి రైతు సమన్వయ సమితిని త్వరలోనే నియమిస్తామని ప్రకటించారు 0
9 ఈ సమీక్షా సమావేశంలో ఆర్థిక శాఖ మంత్రి ఈటల రాజేందర్‌, ప్రభుత్వ ముఖ్య సలహాదారు రాజీవ్ శర్మ, ప్రభుత్వ ప్రధాన కార్యదర్శి ఎస్.కె.జోషి, ఎంపీలు గుత్తా సుఖేందర్ రెడ్డి, బాల్క సుమన్, ప్రభుత్వ విప్ పల్లా రాజేశ్వర్ రెడ్డి, మిషన్ భగీరథ వైస్ చైర్మన్ వేముల ప్రశాంత్ రెడ్డి, కార్పొరేషన్ల చైర్మన్లు బాలమల్లు, శేరి సుభాష్ రెడ్డి, ఎమ్మెల్సీ కర్నె ప్రభాకర్, ప్రభుత్వ ముఖ్య కార్యదర్శులు ఎస్.నర్సింగ్ రావు, రామకృష్ణ రావు, పార్థసారథి, వ్యవసాయ శాఖ కమిషనర్ జగన్మోహన్ రావు, వ్యవసాయ యూనివర్సిటీ విసి ప్రవీణ్ రావు, ఆర్థిక సలహాదారు జిఆర్ రెడ్డి, సిఎంఓ కార్యదర్శులు స్మితా సభర్వాల్, రాజశేఖర్ రెడ్డి, భూపాల్ రెడ్డి తదితరులు పాల్గొన్నారు. 0
