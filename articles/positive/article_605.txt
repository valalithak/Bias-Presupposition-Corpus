1 రాష్ట్రంలో ఐటీ రంగం అత్యధిక వృద్ధిని సాధిస్తుందన్న విశ్వాసాన్ని ఐటీ శాఖ మంత్రి కేటీఆర్‌ వ్యక్తం చేశారు 0
2 ప్రపంచవ్యాప్తంగా ఈ పరిశ్రమలో ప్రతికూల ప్రభావం ఉన్నప్పటికీ గత నాలుగేళ్లలో రాష్ట్రం నుంచి ఐటీ ఎగుమతులు దాదాపు రెండింతలకు చేరువయ్యాయని తెలిపారు 0
3 2017-18 ఏడాదికి తెలంగాణలో ఐటీ ఎగుమతుల విలువ రూ.93,442కోట్లుగా నమోదైందని, ప్రత్యక్షంగా 4,75,308 మంది ఉద్యోగాలు చేస్తున్నారని పేర్కొన్నారు 0
4 తెలంగాణ ఐటీ వృద్ధిరేటు 9.32 శాతంగా ఉందన్నారు 0
5 నగరం చుట్టూ ఐటీ అభివృద్ధి చేసేందుకు ‘లుక్‌ ఈస్ట్‌’ ఆ తరువాత వెస్ట్‌ విధానంతో ముందుకు వస్తున్నామన్నారు 0
6 ఐటీఐఆర్‌ను కేంద్రం పట్టించుకోలేదని, కేంద్రం సహకరించకపోయినా ఐటీ అభివృద్ధికి తెలంగాణ ప్రభుత్వం సంపూర్ణ సహకారం అందిస్తుందని ప్రకటించారు 0
7 శుక్రవారమిక్కడ ఐటీ శాఖ ముఖ్యకార్యదర్శి జయేశ్‌రంజన్‌, సాధారణ పరిపాలనశాఖ ముఖ్యకార్యదర్శి శాలినీమిశ్రా, టీఎస్‌టీఎస్‌ ఎండీ వెంకటేశ్వర్లు, ఎస్‌టీపీఐ డైరెక్టర్‌ రాంప్రసాద్‌తో కలిసి వార్షిక ప్రగతి నివేదిక విడుదల చేశారు 0
8 ఈ సందర్భంగా ప్రభుత్వ వెబ్‌సైట్లను ఒకే గొడుగు కిందకు తీసుకువచ్చిన టీ-వెబ్‌ పోర్టల్‌, ఆధార్‌ ఆధారిత హాజరు (ఏబీఏఎస్‌), సెక్యూరిటీ నిర్వహణ కేంద్రం (టీ-ఎస్‌వోసీ) ప్రాజెక్టులను మంత్రి ప్రారంభించారు 0
9 పారదర్శక, జవాబుదారీతనంతో కూడిన పరిపాలనలో భాగంగా వార్షిక నివేదికలు ప్రజల ముందు పెడుతున్నామని మంత్రి తెలిపారు. 0
